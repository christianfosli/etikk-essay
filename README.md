Etikk Essay
===========

> ## Generelt om essayet
>
> Du skal skrive et essay om et selvvalgt tema innenfor enten vitenskapsteori eller etikk. Etter siste forelesning vil du få vite hvilke tema du skal skrive om (det blir avgjort ved trekning). Poenget med å kunne velge tema selv, er det det er lettere å skrive godt om noe en liker å skrive om fordi man er – forhåpentligvis – litt interessert i temaet.
> 
> Essayet skal være på minst 5000 ord (som ikke må forveksles med tegn + mellomrom), dvs. ca. 8 sider med tekst. Essayet bør ikke overstige 6000 ord.
> 
> Poenget med å skrive et essay er at du skal bruke dine egne ord i fremstillingen. Da må du tenke grundig gjennom stoffet - det er poenget med å bruke egne ord (det er også slik man lærer seg noe – gjør det til sitt eget). Det er derfor begrenset plass for siter/avskrift av hva andre har sagt/skrevet. Grensen er satt til ca. 10% av teksten.
> 
> Målgruppen er en tenkt allmue, men du skriver egentlig for deg selv. Det betyr at du skal tilstrebe å ha det gøy mens du skiver.
> 
> Fordi målgruppen for det der skriver er folk flest, er det ikke naturlig å bygge opp essayet omkring formler. En eller annen formel kan trekkes inn, men teksten kan ikke basere seg på at leseren forstår den.
> 
> ## Hva kan du skrive om?
>
> I etikk, gir det seg stort sett selv etter å ha hørt på forelesingene.
> 
> Det kan være litt mer uklart hvis du skal skrive om vitenskapsteori. Derfor kommer noen tips. Der kan skrive om alt som er relevant for vitenskapsteori - som i utgangspunktet er læren om hvordan kunnenskap blir til. Det betyr at den historiske tilblivelsen av ny kunnskap er relevant (jeg legger opp til en historisk fremstilling). Likeså er hva kunnskapene blir brukt til innenfor teknologi relevant. Du kan derfor sentrere essayet omkring en teknologi som en viss type kunnskap har ført til så lenge du litt gjør rede for det teoretiske grunnlaget. Du kan også skrive en biografi om en person så lenge du får frem hva vedkommende har bidratt med, det være seg innenfor vitenskap eller teknologi.
> 
> ## Bruk av kilder
>
> Det er visse regler som gjelder for skriving av essayet. Hvis du skriver av noe (dvs. sitere noen), må kilden oppgis - slik du skal gjøre i din bacheloroppgave. Du skal gjøre det klart at det er et stat ved å sette setningen eller ordene i hermetegn («Det finnes ..») og oppgi kilden. Unnlater du å gjøre klart at det er avskrift regnes det som juks. Essayet vil bli sjekket opp mot mulig juks. Det sjekkes også om det er tatt stoff fra essay som er levert tidligere.
> 
> Kildene skal listes opp til slutt og de bør ikke utgjør mer enn ca. 5% av den totale teksten (dvs. rundt en halv side). Du skal selvfølgelig ikke oppgi kilder til slutt i essayet hvis de ikke er angitt i teksten.
> 
> Hvis du ikke får godkjent
> Skulle du ikke få essayet godkjent fordi det enten ikke oppfylte kravet til antall ord, ikke var godt nok eller var utenfor rammen for teama, får du en ny sjanse til å forbedre det (med kort frist).
> 
> Hilsen
> 
> Per Arne Bjørkum
