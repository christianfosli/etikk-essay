Data er den nye oljen, men hva med etikken?
===========================================

> The words most valuable resource is no longer oil,
> but data

(The Economist, 2017)

Data har en utrolig verdi, men det bringer også mange nye etiske
problemstillinger.
Hvem eier vår personlige data som vi etterlater oss på nettsider og som finnes i
diverse IT systemer?
Hvordan skal denne data kunne brukes?
Er det riktig at store IT selskaper tjener milliarder på målrettet reklame
grunnet data de har om oss?
Skal statlig overvåkning kunne brukes for å redusere kriminalitet?
I denne teksten skal vi se nærmere på etiske problemstillinger rundt bruk av
personlig data.

### Eierskap

For å se nærmere på hva som er riktig bruk av personlig data er det
nyttig å drøfte litt om eierskap.
For hvem eier egentlig vår personlig data som vi etterlater oss på nettsider
og i forskjellige systemer?
I de fleste tilfeller er ikke dette noe det finnes ett svart-på-hvitt svar på.
Tankene våre blir farget av kulturen vår, samt lokale lover og regler.
Meningene mine omkring dette vil naturligvis være forskjellige fra hvordan
de fleste tenker i Asia, for eksempel Nord-Korea.

EU's _GDPR_ (General Data Protection Regulation) gir oss (omtalt som "data subject") rettigheter til
å bestemme over vår personlige data, men GDPR oppgir ikke eksplisitt om dataen
eies av oss ("data subject") eller selskapet som samler og er ansvarlig for dataen ("data
controller") (DPOrganizer, n.d.). Allikevel skaper EU's personverntiltak en
liberal kultur, hvor det blir naturlig å se på etiske situasjoner i "data subject's"
favør.
GDPR gir oss, europeere, rett til å eksportere og slette all vår personlige data
fra nettsider og systemer, ved å spørre selskapet som er ansvarlig for dataen om
dette.
I andre land og kulturer er dette uhørt.

### Ulike syn

Noe som gjør bruk av personlig data på internet ekstra interessant,
er at det finnes så mange ulike syn på hva som er greit og ikke.
Ikke at det er så unikt, da.
Det finnes få etiske problemstillinger hvor svaret er enten rett eller galt.

Mange trykker impulsivt "OK" eller "Godkjenn" når det kommer en pop-up på
nettsiden som lyder "For å bruke \<nettside\> samtykker du vår bruk av cookies,
som vi/våre partnere bruker til \<insert reason here/>".
Andre slår av alt av scripts, cookies, og alt de kan i nettleseren sin,
for å unngå å bli sporet på internet.
Og mange er en plass i mellom.

Vi skal se nærmere på dette senere i teksten, men jeg føler denne tegneseriestripen
fra XKCD er en morsom og relevant illustrasjon til diskusjonen om bruk av
personlig data og personvern på internet.

![XKCD #1269 Opinions on internet privacy](https://imgs.xkcd.com/comics/privacy_opinions.png)

(XKCD, n.d.).

### Statlig overvåkning

I Kina bruker myndighetene algoritmebasert overvåkning,
hvor innbyggerne får en score basert på hvordan de oppfører seg (Skybakmoen,
2018). Denne scoren er med på å bestemme hvorvidt man får ta opp lån, reise utenlands,
bli ansatt i enkelte yrker, eller kjøpe togbillett (Skybakmoen, 2018).
Skybakmoen forklarer: "Selve systemet kan bygge på at myndighetene henter
data direkte fra ulike teknologiselskaper og kombinerer disse med informasjonen
som finnes i offentlige registre" (Skybakmoen, 2018).
Kinesiske teknologiselskaper er pliktige å levere informasjon til myndighetene
(Lin, Chin, 2017). Dette gjør det mulig for myndighetene å overvåke ting som forbruksvaner og
ordvekslinger mellom venner på individnivå.
Statlig overvåking praktiseres også i vestlige land,
dogg ikke på samme måte som i Kina.

Statlig overvåking er en interessant problemstilling.
For enkelhets skyld, la oss ta for oss sosiale medier nettsiden Facebook.
På Facebook kommuniserer vi sammen med venner og bekjente.
Vi sender også private melding til hverandre på Facebook Messenger.
Det vil være naivt å tro at ingen private meldinger på Facebook Messenger
innrømmer kriminelle handlinger, eller planlegging av disse.
_Burde politiet fått fri tilgang til private meldinger på Facebook Messenger?_

Fri tilgang på private Facebook meldinger vil kunne forebygge kriminelle
handlinger og terror.
Ved å bruke dagens teknologi kunne vi enkelt laget ett system hvor bruk av
misstenksomme ord i samtaler trigger en varsel til politiet.
Politiet kunne så sjekket samtalen og iverksatt handlinger tidlig.
Med fremskritt innen machine-learning og AI kunne vi utarbeidet
algoritmer til intelligent oppdagelse av misstenksomme samtaler.
Slike samarbeid mellom teknologi-giganter og myndigheter ville kunne spart oss
både menneskeliv og penger.
Men, det ville vert på bekostning av vårt privatliv.

Enten jeg sender en privat melding til kona,
skriver noe morsomt i gruppechatten med vennegjengen,
legger til en reaksjon på ett litt shady meme jeg fikk fra han ene
kollegaen på jobben som har litt-på-kanten humorsmak,
eller hva det måtte være;
uansett hvilken form for melding eller innhold,
svarer jeg med den (muligens innbilte?) komfort at meldingen jeg sender kun vil
sees av samtalens medlemmer.
Dersom myndighetene ble gitt fri tilgang til våre "private" meldinger
ville det krenket vår frihet.
Jeg kunne ikke lenger sendt meldinger med den komfort om at den skulle sees av
meldingens oppgitte mottaker.
Jeg måtte også tenkt over hvorvidt meldingen kan tolkes som ett brudd på lover,
regler, normer, eller om den kan gi informasjon jeg vil holde privat.

Dette gjelder ikke bare Facebook Messenger, men alle mulige applikasjoner hvor
vi kommuniserer med hverandre. Også telefonsamtaler og SMS.
Det trenger heller ikke være slik at myndighetene enten har fri tilgang, eller
ingen tilgang.
En fin mellomveg kan være at politiet kan søke til teknologiselskaper om
informasjon om enkelte individer i en liten tidsperiode knyttet til en relevant
straffesak.

I tillegg til å få informasjon fra teknologiselskaper kan myndighetene også
samle data selv. Kombinasjonen av overvåkingskameraer, mikrofoner og
ansikts-gjenkjenning kan gi utrolig mye data.
I 2011 var det ca 52000 statlig-eide overvåkningskameraer i Storbritannia og
Nord-Irland (Wikipedia, n.d.-a).
Også her bør vi stille spørsmål rundt etikk og moral.
På en side kan slik informasjon hjelpe politi-arbeid og redusere kriminalitet.
På en annen side går det på bekostning av individers privatliv og frihet.

Boken 1984 av George Orwell viser, på mange måter, hvor galt det kan gå om
vi ikke setter noen etiske begrensninger til bruk av personlig data for statens
formål. Når Orwell skrev boken, skrev han om en dystopisk _framtid_ med
et totalitært system der ingen individuelle rettigheter finnes (dette var
skyggen av andre verdenskrig, 1984 var rundt 40 år frem i tid).

Orwell så for seg _telescreen's_ plassert i alle hus, kafeer, arbeidsplasser,
og til og med toaletter.
En _telescreen_ er en TV som også overvåker det som er foran den.
Staten har hemmelige politi kalt _thought police_ som overvåker dataen som samles
inn fra _telescreen's_, og arresterer individer som blir tatt for å ha andre
meninger en landets eneste politiske party (Wikipedia, n.d.-b).
Såkalt _thought crime_.

Dersom noen ble tatt for _thought crime_ ble det som om personen aldri hadde eksistert.
Personen ble arrestert, så ble alle referanser til personen
(fra avisartikler, bøker, o.l.) fjernet.
Personen vil nå være en _ikke-person_ ("unperson").
Alle som har kjent noen som ble tatt for _thought crime_ måtte glemme personen,
hvis ikke ville de også praktisere _thought crime_, ved å tenke på en
_ikke-person_ (Wikipedia, n.d.-b).

Boken 1984 er en dyster spådom. Men, det er skjønnlitteratur, og trenger ikke å
være realistisk.
Allikevel vekker den mange tanker rundt statlig overvåkning og totalitarisme.

### Kommersiell bruk, verdi og angrep

> For most companies, their data is their single biggest asset.

(MIT Technology Review, 2016, s.1)

I 2013 angrep en gruppe cyberkriminelle ett av verdens største online
billettbutikker.
De stjal ikke kredittkortinformasjon, men heller påloggingsinfo til
gyldige brukerkontoer.
De kjøpte så billetter til sportsarrangementer og konserter ved å bruke
de stjålne brukerkontoene, og solgte billettene videre for kontanter.
(MIT Technology Review, 2016, s.2).

Denne typen internet-tyveri er ikke uvanlig,
og digitale tyver er ofte vanskelig å merke,
da de gjerne skjuler seg bak gyldige brukerkontoer de har stjålet tilgang til.
I 2015 ble 13.1 millioner mennesker i USA berørt av identitetstyveri
(MIT Technology Review, 2016, s.2).

Dette stiller spørsmål til hvilken type sikkerhet vi, brukere, kan forvente att
nettsidene hvor vi etterlater oss personlig informasjon har på plass.
Dataen har nemlig ikke kun en stor verdi for cyberkriminelle, men også for
selskapet som samler dataen.
Uten data som påloggingsinformasjon, brukerinformasjon og betalingsinformasjon
ville ikke den online billettbutikken kunne levert samme verdi til sine kunder.
Dette er noe selskaper som AirBnb, Facebook og Netflix har innsett, mens de
endret konkurransevilkårene i sine bransjer (MIT Technology Review, 2016, s.2).
Det er det sjeldent en bra løsning å ikke lagre noe personlig data.
Da vil ikke selskapet kunne forbli konkurransedyktig.
Fokuset bør heller være på å gjøre det på riktig,
og på en sikker, -måte.

Bruk av data gjør det mulig for selskaper å tilby brukerne en personlig
opplevelse.
Netflix viser meg topp filmer og serier både i landet jeg er fra,
og spesifikt for meg.
Facebook viser meg de innleggende jeg trolig er mest interessert i øverst,
blandet med sponsede innlegg til produkter eller konferanser som passer mine
interesser.
Google tilpasser søkeresultatene i forhold til hvem som søker,
og øverst i resultatene finner jeg ofte en annonse som både er relatert til det
jeg søkte på, og som er relevant _for meg_.

Slike personlige brukeropplevelser har helt klart en stor verdi.
Det er vanskelig å putte en pris på gode, personlige brukeropplevelser.
Jeg føler aksjekursen til Alphabet, selskapet bak Google tegner ett riktig
bilde.

![Alphabet stocks](screenshot_alphabet_stocks.png)
(Bloomberg, 2020)

Ok, vi har sett at personlig data kan brukes til å skape fantastiske personlige
brukeropplevelser. Bra! Fint! Flott!
_Men, er alt bare bra?_
Facebook har fått mye pes for å spre politisk feilinformasjon.
I 2016 hyrte Trump's president kampanje konsulenter fra Cambridge Analytica som
utnyttet Facebook-brukernes private data for å påvirke stemmen deres i valgkampen
(Ghaffary, 2020).

Cambridge Analytica saken har blitt omtalt i media som en _stor politisk skandale_.
Slike hendelser vekker en del spørsmål rundt teknologiselskapers makt,
og om deres bruk at personlig data burde reguleres.

_Men hvor mange brukere gjaldt dette? Og hvordan klarte Cambridge Analytica å
utnytte dataen deres?_ tenker du kanskje.
Det har nemlig Wikipedia svaret på.
Det begynte nemlig ganske så uskyldig;
Aleksandr Kogan, en dataforsker på Cambridge University utviklet en applikasjon
kalt "This Is Your Daily Life" (noen steder skrevet "thisisyourdailylife")
(Wikipedia, 2018).
Kogan gav applikasjonen til Cambridge Analytica, som ordnet med en
spørreundersøkelse for akademisk bruk som flere hundre-tusen Facebook brukere
takket ja til å delta i (Wikipedia, 2018).
So far so good, disse hundre-tusen brukerne hadde selv gitt samtykke til å
dele sin data til applikasjonen.
Her kommer problemet:
Facebook's design gjorde det mulig for applikasjonen å hente inn personlig data,
ikke bare til de som hadde takket ja til spørreundersøkelsen,
men også til alle personer i disse brukernes sosiale (Facebook) nettverk
(Wikipedia, 2018).
Slik fikk Cambridge Analytica personlig data til _millioner_ av Facebook
brukere (Wikipedia, 2018).

Cambridge Analytica hadde nå detaljert personlig data til millioner av Facebook
profiler (Wikipedia, 2018).
For en politisk kampanje kunne de bruke denne dataen til å foreslå hvilke type
reklamer ville være mest effektive for en bestemt person i ett bestemt området
(Wikipedia, 2018).
Og flesteparten av personene som fikk dataen sin utnyttet hadde aldri
gitt samtykke til det!

Nå ser jeg forresten at jeg er på grensen til å ha for lang kildeliste.
Den skulle nemlig være på maks 5% av teksten, circa en halv side.
Dermed blir resten av teksten litt mer mine meninger,
og litt mindre gjenfortellinger/ideer/historier.
Det er forsåvidt rom for det også i ett essay.
De er jo typisk både saklige, og kan inneholde en del personlige meninger.

Tilbake til Fake-News på Facebook.
Siden Cambridge Analytica skandalen har Facebook iverksatt tiltak for å unngå
flere lignende skandaler.
De bruker nemlig tredjeparts fakta sjekker,
for å unngå virale politiske fake-news posts (Ghaffary, 2020).
De har også valgt å implementere EU's GDPR reglemang også utenfor Europa
(Wikipedia, 2018).
Dette gir brukerne mye mer informasjon om hvilken personlig data selskapet
samler, hvordan denne brukes, og lar brukerne slette og/eller eksportere dataen
sin.

Nå har vi sett litt på hvordan personlig data kan brukes til å skape verdi for
brukerne i form av personlig brukeropplevelse og løsninger tilpasset til meg.
Og vi har sett ett par eksempler på hvordan personlig data kan havne på avveie
og/eller bli missbrukt.
Det er altså nyttig for selskapene med personlig data,
men det burde vært klarere retningslinjer rundt hvordan data skal
brukes og beskyttes.
Det er ikke så lett å definere slike retningslinjer,
da forskjellige individer, gjerne fra forskjellige kulturer,
vil ha forskjellige meninger på hva som er greit og ikke.

Dersom selskaper både forriker brukeropplevelsen ved bruk av personlig data,
men også sikrer at dataen ikke kan komme på avveie, så er dette tipp-topp
i mine øyne.
Men det å sikre at dataen ikke kommer på avveie,
det viser seg å være enklere sagt enn gjort.
For når resursstore teknologigiganter ikke alltid får det til,
kan det være vanskelig for mindre selskaper å få til riktig,
og å få dem til å innse viktigheten av dette,
slik at det blir prioritert.

Ett annet spørsmål er hvordan selskaper skal kunne bruke dataen de innhenter.
Mine synspunkt på bruk av personlig data for å forbedre brukeropplevelsen regner
jeg med er ganske klare til nå.
Selskapene kan også tjene penger på å dele eller selge dataen videre,
for eksempel til reklameselskaper.
Dette kan være nyttig for oss, brukerne,
ved at vi får relevant reklame for ting vi er interessert i.
Eller det kan føre til målrettet "fake-news" og politiske kampanjer som med
Cambridge Analytica skandalen.
Uavhengig av om dataen brukes til relevant reklame eller _ikke helt innafor_
"reklame",
kan vi stille spørsmål til om det er riktig at selskaper tjener millioner på
_vår_ data.
Vi får ikke noen andel av denne inntekten tilbake,
bortsett fra kanskje gratis tjenester, da.

Selskaper som Facebook, Twitter og Google tilbyr de fleste tjenestene sine helt
gratis.  Eller _"gratis"_.
Vi _"betaler"_ nemlig ved å gi dem data om oss selv,
som de så kan bruke til å gi oss målrettet reklame.
Og business modellen går strålene.
Jeg skulle gjerne kommet med litt eksempler på inntjening, aksjeverdi, etc,
men dessverre kan jeg ikke de tallene i hodet.
Og så var det det problemet med at kildelisten er blitt litt lang.
Uansett, dataen har helt klart en stor forretningsverdi for disse selskapene.
Da det er _vår_ data de tjener penger på,
kunne det vert interessant med mer lover, regler, og retningslinjer på hvordan
det skal kunne gjøres.
På moralsk vis.

Tenk hvis Facebook lot deg velge mellom å bruke nettsiden gratis,
eller å betale en månedlig sum,
men ikke få noe reklame,
og ikke få noe av dataen din delt med partnere eller reklameselskaper.
Det kunne vert en interessant lov,
å gi brukerne valg over hvordan dataen deres skal kunne brukes,
og tilby alternative løsninger der brukeren ikke vil dele data.

### Datadrevet beslutningstaking

???

### General Data Protection Regulation

???

### Privacy Policy

??? {{ Skriv vague privacy policies vs forståelige enkle }}

## Kilder

* The Economist. (2017, 6 mai). Regulating the internet giants - The world’s
  most valuable resource is no longer oil, but data.
  Hentet fra [www.economist.com/leaders/2017/05/06/the-worlds-most-valuable-resource-is-no-longer-oil-but-data](
  https://www.economist.com/leaders/2017/05/06/the-worlds-most-valuable-resource-is-no-longer-oil-but-data).

* XKCD. (n.d.). xkcd: Privacy Options. Hentet fra [https://xkcd.com/1269/](https://xkcd.com/1269/)

* DPOrganizer. (n.d.). Who owns your personal data under GDPR?.
  Hentet fra [www.dporganizer.com/who-owns-personal-data/](
  https://www.dporganizer.com/who-owns-personal-data/).

* Jonas Skybakmoen. (2018, 20 februar). De sju drøyeste tiltakene: Slik overvåker Kina egne innbyggere i 2018.
  _filternyheter_. Hentet fra [https://filternyheter.no/de-sju-droyeste-tiltakene-slik-overvaker-kina-egne-innbyggere-i-2018/](
  https://filternyheter.no/de-sju-droyeste-tiltakene-slik-overvaker-kina-egne-innbyggere-i-2018/).

* Liza Lin and Josh Chin. (2017, 30 november). China’s Tech Giants Have a Second Job:
  Helping Beijing Spy on Its People. _The Wall Street Journal_. Hentet fra
  [https://www.wsj.com/articles/chinas-tech-giants-have-a-second-job-helping-the-government-see-everything-1512056284](
  https://www.wsj.com/articles/chinas-tech-giants-have-a-second-job-helping-the-government-see-everything-1512056284).

* Wikipedia. (n.d.-a). Mass surveillance in the United Kingdom.
  Hentet fra [https://en.wikipedia.org/wiki/Mass_surveillance_in_the_United_Kingdom](
  https://en.wikipedia.org/wiki/Mass_surveillance_in_the_United_Kingdom)

* Wikipedia (n.d.-b). Thought Police. Hentet fra [https://en.wikipedia.org/wiki/Thought_Police](
  https://en.wikipedia.org/wiki/Thought_Police)

* MIT Technology Review. (2016). The Rise of Data Capital (quote from pdf).
  Hentet fra [http://files.technologyreview.com/whitepapers/MIT_Oracle+Report-The_Rise_of_Data_Capital.pdf](
  http://files.technologyreview.com/whitepapers/MIT_Oracle+Report-The_Rise_of_Data_Capital.pdf)

* Bloomberg. (2020, 1 mars). Skjermbilde fra
  [https://www.bloomberg.com/quote/GOOGL:US](https://www.bloomberg.com/quote/GOOGL:US)

* Shirin Ghaffary. (2020, 24 februar). A senator is demanding to know how
  Facebook will stop misinformation from spreading online. _Vox_.
  Hentet fra [https://www.vox.com/recode/2020/2/24/21147428/facebook-2020-elections-misinformation-senator-michael-bennet-letter-zuckerberg](
  https://www.vox.com/recode/2020/2/24/21147428/facebook-2020-elections-misinformation-senator-michael-bennet-letter-zuckerberg)

* Wikipedia. (2018). Facebook-Cambridge Analytica Data Scandal.
  Hentet fra [https://en.wikipedia.org/wiki/Facebook%E2%80%93Cambridge_Analytica_data_scandal](https://en.wikipedia.org/wiki/Facebook%E2%80%93Cambridge_Analytica_data_scandal)
